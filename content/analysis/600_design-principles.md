Analys av designprinciper
=========================================
##Inledning
Nedan finner ni analyser av olika webplatser med fokus på designprinciper. Målet
med denna analys är att se hur olika designprinciper är tillämpade på webben och
hur dessa kan på verka utseendet. Det kommer delvis bli en subjektiv bedömning
där jag yttrar mina personliga åsikter kring dess utseende, men också en objektiv
bedömning av vilka principer som följs eller inte följs.

Urvalet har jag gjort genom att titta mig omkring på sidan www.webdesign-inspiration.com.
Därefter har jag försökt att hitta sidor som tydligt följer vissa designprinciper, eller
sidor som jag finner intressanta och vill analysera närmare för att se vad det är som
gör dom just intressanta.

https://amaioswim.com/
--------------------------------------
[FIGURE src="image/amaio.png" class="center"]

###Syfte
Webplatsens syfte är att visa upp samt sälja badkläder för kvinnor. Målet är att
förknippa badkläderna med något exklusivt och stilrent.

###Designen
Anledningen till att jag valde denna sidan var sättet som dom balanserar första sidan
på. Den vänstra sidan av bilden har en mycket större bild än den högra. Detta skulle
göra bilden obalanserad om det inte vore för det ljusa filtret som ligger över bilden
på vänster sidan. Det ljusa gör att den sidan känns lättare vilket kompenserar för
den stora bilden.

###Principer
Första sidan skapar en asymmetriskbalans. Det samma gäller för resten av sidan.
Hela sidan präglas av olika stora bilder som vägs upp av olika färg eller
filter. Något som gör att sidan känns väldigt välbalanserad och stilfull.

###Kommentar
Webbplatsen ger en känsla av extravagans och välbehag. Det är en väl balanserad sida
med ett attraktivt utseende. Designen gynnar verkligen syftet och framhäver varumärket
så som dom själva beskriver sig; "... a luxury swim and resort label reflecting a sense of iconic sophistication and elegance."

http://www.highstudios.com/
--------------------------------------
[FIGURE src="image/highstudios.png" class="center"]

###Syfte
Syftet med denna webbplats är att marknadsföra ett gym. Ett gym där man håller
olika typer av träningspass och där det skall finnas ett passa som passar alla typer
nivåer, former och storlekar.

###Designen
Denna webbplatsen kännetecknas av den stora texten bredvid en bild på någon som
utför någon form av aktivitet. Den vita linjen förekommer också på flera ställen.

###Principer
Webbplatsen följer en hierarkisk princip där rubriken är förstorad och slukar
väldigt mycket uppmärksamhet. Den vita linjen hjälper ögat att för fokus mot rubriken.
Den har även mycket rörelse i sig. Detta är sant genom samtliga sidor, där rörelse
och rubrikerna står i fokus. Call to action knapparna bryter av för att även den
fånga fokus.

###Kommentar
För mig känns designen klockren, men gynnar den ändamålet? Någon som är otränad
hade nog kunnat känna sig avskräckt för att gå dit med tanke på att allt utstrålar
toppmodernt och högintensivt.

http://www.highstudios.com/
--------------------------------------
[FIGURE src="image/timsby.png" class="center"]

###Syfte
Syftet med denna webbplats är för en designer att visa sitt verk. En portfolio
för att marknadsföra sig själv.

###Designen
Designen är simpel men stilfull. Inget onödigt innehåll utan det första man ser
är det designern vill visa upp. Sina olika verk.

###Principer
Denna webbplats använder sig av en symmetrisk balans, med en repeterande design
princip. Det finns endast två sidor på denna webbplats, en där verken visas och
en där designern beskriver sig själv, about sidan. Även about sidan har inslag
av repetition. Varje verk har även dom fått varsin sida, som följer samma
design principer som tidigare.

###Kommentar
En effektfull design som gör det den ska. Fokus faller direkt på dom olika verken
och inger ett seriöst intryck. Det var dock inte uppenbart direkt vad denna
person sysslar med, eller vad sidan har för syfte, men det gick snabbt att ta reda
på.



####Denna analys är utförd av mig, Christopher Augustsson, ensam.
