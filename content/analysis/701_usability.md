Användarvänlighet
====================================
##Inledning
På uppdrag av Herr Jakob Nilsson har jag blivit ombedd att utföra en analys
på 4st olika webbsidor med syftet att utvärdera dess användarvänlighet. I denna
analys definieras användarvänlighet med hjälp av 5st komponenter - listad nedan:


* Lärbarhet -
Hur lätt är det för användare att utföra grundläggande uppgifter första gången
de möter designen?
* Effektivitet - När man användaren väl har lärt sig designen, hur snabbt kan
man utföra uppgifter?
* Minnesvärdhet - När en användare kommer tillbaka efter ett längre uppehåll,
hur enkelt
kan man återställa kompetensen?
* Fel - Hur många fel gör användarna, hur svåra är dessa fel, och hur lätt kan
de återhämta sig från felen?
* Nöjdhet - Hur trivsamt är det att använda designen?

Sidorna som har valts ut är sidor som jag personligen har använt och/eller använder
ofta. Sidor som jag väl känner till. För varje komponent listad ovan, kommer
varje sida utvärderas och betygsättas. Betyget kommer att bestå av poäng,
där max poäng för varje del är 10. I slutet av analysen kommer poängen summeras
och en testvinnare kommer utses.

##pixabay.com
[FIGURE src="image/pixabay.png" class="center"]

###Lärbarhet
Pixabay är mycket enkel att komma igång med. Syftet med sidan är att hitta bilder
för att använda till olika ändamål. Det som sticker ut mest på sidan är dess
sökfält vilket resulterar att fokus dras hit. För att hitta en bild du letar
efter skriver du helt enkelt in ett sökord i sökfältet. Sökmotorn på sidan
fungerar förvånansvärt bra och du hittar ofta rätt på första sökningen. Så länge
du hittar till sökfältet klarar du av att göra det som är tänkt.

Poäng 9/10

###Effektivitet
Tack vare dess enkelhet är det väldigt effektivt att hitta det man söker (om det
finns det vill säga). Man kan välja mellan att använda sökrutan eller filtrera per
bland annat kategori, storlek eller typ. Dom gånger jag har använt sidan har jag
enbart använt sökfältet för att hitta det jag vill, och 9/10 ggr hittar jag rätt
direkt.

Poäng 9/10

###Minnesvärdhet
Enkelheten i funktionaliteten gör det även mycket lätt att komma igång efter att
man varit ifrån sidan under en period. Skulle nog våga påstå att det är inte
speciellt stor skillnad i den tid det tar för en som aldrig sett sidan förut, och en
van användare att hitta det man letar efter.

Poäng 9/10

###Fel
Det finns inte mycket man kan göra fel på denna sidan. Det mest uppenbara jag kan
komma på, eller som jag själv gjort är att stava fel vid användande av sökfältet.
Men även då finns det en chans att du kommer dit du vill. Sidan talar dock inte
om för dig om du har stavat fel eller inte, vilket kan resultera i att du tror att
du har stavat rätt, du får fram resultat men resultaten du får är mindre än vad dom
skulle vart om du hade skrivit rätt.

Poäng 8/10

###Nöjdhet
Designen är mycket trivsam att använda. Det mesta utrymmet är används för att
demonstrera de bilder som finns att tillgå. Det är lagom mycket whitespace
mellan bilderna och det är en bra storlek på dom i ett första skede som man lätt
kan se kvaliteten på bilden utan att behöva förstora dom.

Poäng 9/10


##facebook.com
[FIGURE src="image/facebook.png" class="center"]

###Lärbarhet
Facebook har väldigt många olika funktioner, på många olika ställen. Det gör att
det tar ett bra tag innan man har vant sig vid de olika funktionerna. Vill man
nyttja Facebook till fullo i tex marknadsföringssyfte för sitt företag, är det nog
en god ide att ta en kurs som fokuserar på just detta. Designen är ganska klottrig
vilket skapar för många fokuspunkter vilket i sin tur gör det svårt att hitta
bland alla knappar och fält.

Poäng 4/10

###Effektivitet
Den mest använda funktionen för min del, är nyhetsflödet. Nyhetsflödet upplever
jag fungera mycket dåligt. Man har möjligheten att välja att se dom senaste
uppdateringarna eller dom populäraste händelserna. Dessa två valmöjligheterna
verkar inte följa någon slags logik alls, du kan i vissa fall se nyare uppdateringar
bland dom populäraste och tvärtom. Det gör att det är enkelt att missa något som
har hänt i flödet. Sökfunktionen som finns är under all kritik. Av någon anledning
har Facebook valt att ta bort möjligheten att filtrera sin sökning, vilket gör det
mycket svårt att hitta något om du inte vet exakt vad du ska söka efter.

Poäng 3/10

###Minnesvärdhet
Har man väl förstått principen bakom Facebook är det relativt lätt att bibehålla
sin kunskap. Även om man har varit borta en längre period hittar man till dom mest
basic funktionerna och kan använda sidan till stor del.

Poäng 5/10


###Fel
Det är ganska lätt att göra fel på Facebook. Jag har vid ett flertal tillfällen
råkat dela saker jag inte hade tänkt, skickat meddelande till fel personer eller  
tex råkat "gilla" saker av misstag. Många av misstagen beror på designen, och
att det mesta är väldigt likt och därför lätt att ta miste på. Vissa fel kan ha
förödande konsekvenser och har även ödelagt människors karriärer på grund av dåliga
val gjorde med Facebook.

Poäng 3/10

###Nöjdhet
Designen är väldigt klottrig med mycket information på många olika ställen. Detta
gör det svårt att fokusera och hitta det man letar efter. Designen känns även
väldigt fyrkantig och stel. En mycket platt design utan djup.

Poäng 3/10

##linkedin.com
[FIGURE src="image/linkedin.png" class="center"]

###Lärbarhet
LinkedIn är relativt enkelt att komma igång med. Man sätter upp sin profil och
man blir guidad igenom steg för att fylla i information. Väl inne fungerar det
likt Facebook. Man kan skicka meddelanden, dela artiklar lägga upp bilder osv.

Poäng 6/10

###Effektivitet
Det är väldigt effektivt att arbeta med linkedIn. Linkedin har en funktion där
man får förslag på jobb som kan tänkas passa din profil. Ofta stämmer dessa in
väldigt bra och ger bra möjligheter för att hitta nya möjligheter. En liknande
funktion finns för att hitta nya kontakter. Även denna fungerar väldigt bra och
förslag man får är väldigt ofta relevanta för användaren. Designen har lagom mycket
information vilket gör att det viktigaste finns tillgängligt och är enkelt att hitta.

Poäng 7/10

###Minnesvärdhet
En del inställningar på sin profil kan vara lite besvärligt att hitta. Detta gör
att man aldrig riktigt lär sig hur man skall hantera det. I övrigt är det lätt
att komma tillbaka till linkedIn även om man har varit borta en längre period.

Poäng 6/10


###Fel
Det går att göra fel på linkedIn, och det går att göra kraftigt fel. Man skulle
kunna råka lägga upp något olämpligt, men det vill ganska mycket till för att man
skulle lyckas med något sådant och även om man gör, så kan man ta bort sitt inlägg
och förhoppningsvis hinner inget att se det innan det försvinner.

Poäng 6/10

###Nöjdhet
Designen är tilltalande överlag. Det är en ljus och enkel design där det viktiga
är tydligt uppdelat för att lätt få fokus på där den bör va. Dom använder skuggning
på ett effektivt sätt för att upplysa vart man är.

Poäng 8/10

##sf.se
[FIGURE src="image/sf.png" class="center"]

###Lärbarhet
Att boka en biljett eller bara se vilka filmer som går, är mycket enkelt. Man kan välja
att filtrera per film, tid på dagen eller vilken biograf. Det krävs inte många steg
innan man har lyckats boka, eller även köpa biljetter.

Poäng 8/10

###Effektivitet
Som nämnts tidigare är det enkelt och det går fort att få tag i biljetter. Designen
är gör det hela mycket effektivt att använda SF.se. Man blir guidad igenom, steg
för steg, så det är aldrig några frågetecken.

Poäng 8/10

###Minnesvärdhet
I och med att det är så enkelt att komma igång, är det även mycket enkelt att
använda sidan även om man har vart borta länge. Man behöver egentligen inte komma
ihåg speciellt mycket då man blir guidad igenom för att boka eller köpa biljetter.

Poäng 8/10


###Fel
Skulle du däremot råka köpa biljetter på fel datum finns det inga möjligheter
att avboka via sidan. Även om du skulle vilja avboka sekunden efter att du köpt
biljetterna finns det ingen möjlighet. Enda sättet är att besöka den biograf du
har köpt biljetterna på och du måste göra detta 30min innan föreställningen börjar.
Detta är katastrofalt dåligt. Skulle du råka köpa biljetter för en biograf som går samma
dag och som dessutom börjar om 40min, när du hade tänkt boka för dagen därpå, finns
det inga möjligheter för dig att få tillbaka dina pengar.

Poäng 0/10

###Nöjdhet
Färgvalet känns mycket passande till ämnet. Den varma röda färgen inger rätt känsla
och designen är välutformad och hjälper till att underlätta vid användandet av
sidan.

Poäng 8/10

##Summmering
1. Pixabay 35 poäng
2. Linkedin 33 poäng
3. SF 32 poäng
4. Facebook 18 poäng

Vinnaren i detta testet är alltså Pixabay. Mycket är tack vare den simpla iden
som Pixabay bygger på. De andra sidor i detta testet har mer avancerade uppgifter
som skall hanteras. Men även om iden är simpel är designen fortfarande utformad 
på ett sätt som gör sidan mycket enkel och behaglig att använda.
