Kmom01
===============================

Detta är första gången jag arbetar med ett ramverk för att skapa en hemsida. Något
annorlunda och inte helt okomplicerat - men kändes ändå väldigt logiskt att börja
peta lite i det. Man hittar snart sin väg runt i ramverket. Det har varit mycket nytt
i samband med detta ramverk, som tex markdown. Det är också något som jag inte arbetat med alls tidigare, men
jag kan definitivt se fördelarna med att arbeta på det viset. Det är bra mycket enklare
att formatera texten snabbt och effektivt kontra ren HTML. Generellt sett har
det hela känts förvirrande. Det sker en hel del saker som jag inte är bekant med
sen tidigare, men samtidigt har det inte varit speciellt svårt att hitta i strukturen
och ändra på dom ställena som har behövts.

Det var även en hel del nya verktyg till labbmiljön. Inget av det som installerats är något som
jag tidigare arbetat med. Git och Github har jag stött på i diverse youtube
tutorials - men inget jag själv använt.

Att få börja lära sig mer om design och användarbarhet tycker jag ska bli spännande.
Design biten är något jag gillar att arbeta med, det är kul att skapa något som är
iögonfallande. Hur en hemsida är uppbyggd och vilket innehåll den har är otroligt
viktigt - hemsidan kan vara perfekt byggd rent tekniskt, men fångar du inte användarens
intresse spelar det ingen roll. Beroende på din situation är det kanske inte alltid
så att du har tillgång till en designer som kan hjälpa till med det grafiska, att
då ha viss förståelse för även den biten kan då vara ovärderligt.

Som alltid tycker jag videorna som komplement till artiklarna har varit till stor
hjälp. Det ger mer för mig att se och höra någon förklara än det gör när jag läser.
