Kmom02
===============================

###Bättre struktur med moduler

Att använda sig av LESS är något helt nytt för mig. Att dessutom dela upp sin style
i olika moduler för att sedan importera allt i en fil, är även det helt nytt - men
det är varmt välkommet!

Styla sin sida med hjälp av CSS blir gärna väldigt mycket repeterande och strukturen
försvinner snart iväg i ett ända stort kluster. Genom att dela upp koden i olika
moduler kan man på ett mycket enkelt sätt få en mer överskådlig bild över sin kod -
och på så vis lättare hitta det man söker efter. Detta arbetssätt är jag van vid
sen tidigare från tidigare kurser och något jag gärna nyttjar.

Det är även en spännande ide att man kan skriva sin CSS som LESS istället, för att
kompilera det till CSS. Det gjorde det hela lite mer krångligt att arbeta med,
då man hela tiden måste kompilera om koden för att kunna uppdatera sin sida.

###Automatisera med Makefiles

Med hjälp av makefiles kan man på ett smart sätt automatisera många olika saker -
tex att snabbt och enkelt uppdatera implementerade moduler.

Även detta är något helt nytt för mig och jag har inte helt greppat hur det används
ännu. För tillfället låter jag det vara så och hoppas att det klarnar längre fram.
Jag förstår varför det används och till vad, men inte helt riktigt hur man använder det.


###Bättre läsning med intressanta rubriker

Jag har gett mig i kast med att uppgradera mitt skrivande något. Detta har jag gjort
genom att lägga till mellanrubriker i min redovisningstext.

Genom att lägga in intressanta mellanrubriker har man lättare att fånga läsarens
intresse. Dels för att det underlättar skumläsning - det är större chans att
blicken fastnar på av rubrikerna som sticker ut - och dels för att det ger ett
behagligare utseende. En lång text utan tydliga avgränsningar kan kännas svårläst
och skrämmande vid första anblick.

Mina idéer och tankar har jag dels fått från guiden "Skriva för webben". Allt vi
gör i denna kursen är riktat mot webben - så varför inte börja anpassa mitt skrivande
redan nu?

###Problem med Github

När mitt repo skulle uppdateras till v2.0.0 i samband med implementeringen av
temat, hade jag inte sparat en del ändringar i en ny tagg för mitt föregående
kursmoment. Detta resulterar i att om en lärare går in och kollar på mitt repo
på Github och tar fram senaste versionen med tagg 1.0.0, då inte får med dom senaste
ändringarna.

Med mycket begränsande kunskaper och erfarenheter i Github och Git, var detta inte
helt lätt att rätta till. Jag började med att försöka ladda upp nya filer till
den senaste taggen som finns, i hopp om att jag kunde skriva över filerna som
behövde ändras. Detta blev en till en ny förgrening istället. Jag provade då att göra
en merge, som inte heller fungerade som jag tänkt.

Det hela slutade med att jag gjorde ett nytt repo och laddade upp allt på nytt.
Dock så lyckades jag göra misstag när jag laddade upp det nya också. Efter en del
googlande lyckades jag klura ut hur jag skulle arbeta mig igenom och kunde på så vis
lägga till en ny tagg med rätt versionsnummer och uppdatera det jag ville.

Detta tog mig en del tid, men det tvingade mig även att sätta mig mer in i Github och
Git.

###Lättare att lära sig med video

Som vanligt finner jag det lättare att få in det hela genom att blanda text med
video. Att höra någon prata om det, får det hela att sätta sig något djupare än
att bara läsa. Dessutom brukar det vara små detaljer som man kan snappa upp i videon
som missas eller utelämnas i texten.

Dock så var video serien för övningen lite gammal. Vissa kommandon stämde inte överens
med det som stod i övningen. 
