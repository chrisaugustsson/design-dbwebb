Kmom03
===============================

Att vara styrd av ett grid anser jag ger ett positivt stöd i layouten för sidan.
Det är lättare att ha något att förhålla sig till och det blir mer "vetenskapligt".
När all grid väl är applicerad tycker jag även att sidan känns något mer harmonisk.
Det är svårt att sätta fingret på vad det är som gör det, men det känns helt enkelt
bättre.

Jag ser definitivt en poäng att använda griddet. Att ha något att utgå ifrån gör
det bra mycket lättare att placera ut innehållet, och att få sidan att se mer
sammanhängande ut. Det är lättare att ha samma avstånd mellan tex stycken i text.

Till de olika headers har jag valt att använda en font som är sans-serif. Jag tycker
inte det spelar någon större roll vilken font det är så länge det är en sans-serif.
I min mening ger det ett trevligare utseende med en sådan font. För resten av texten
har jag valt en serif font. Detta för jag finner det enklare att läsa text som är
i serif, därav passar det bättre till större stycken text.

Detta är första gången för mig som jag arbetar med en layoutteknik som denna.
Tidigare har jag enbart förhållit mig till det som jag tycker känns ok, vilket lätt
resulterar i att sammanhållningen på sidan blir lidandes.

Att använda LESS känns mycket logiskt och är ett tacksamt sätt att skriva CSS kod på.
Att kunna använda sig av variabler eller mixins underlättar ofantligt mycket i att
få en DRY-kod och gör att det hela mer liknar ett programmeringsspråk.

Till en början upplevde jag detta kursmomentet som mycket svårt och överväldigande.
Mest för att jag inte kände mig van i anax-flat. Men genom att följa video-serien
fick jag en bättre förståelse av hur anax är uppbyggt och hänger ihop. Utan video-serien
hade jag haft det mycket svårt att lösa detta. 
