Kmom06
===============================

Att tänka i termer av designelement och principer har vart både frustrerande
och intressant. Det är inte helt lätt att separera de två uttrycken och många
gånger är dom väldigt sammanflätande. Du behöver elementen för att kunna
uppfylla principen. Det ger också en känsla av trygghet, att kunna luta sig
mot "regler" och att ha något att utgå ifrån.

Jag anser att man inte ska se principerna som regler, utan mer en guide till en
god design. En god design behöver inte nödvändigtvis uppfylla designprinciper i
min mening, men du har mycket större chanser att lyckas om du gör. Du kan även
med hjälp av designpricper och element, styra vart besökaren riktar sitt fokus
och på så vis öka dina chanser för att det du vill ska synas, faktiskt syns. Tillsammans
med ett bra innehåll är det mer troligt att besökaren stannar.

Final touch kan handla om det "lilla extra". Den sista detaljen som lyfter
hela designen. Det kan handla om små element som kan kännas betydelselösa men
som knyter hela designen tillsammans. Det kan också handla om att veta när man är
klar. Att veta att detta var det sista man gör. Det kan vara lätt att hamna i loop
där man aldrig känner sig nöjd med det man gör och ständigt letar förbättringar.

Jag upplever att jag har fått en mycket bättre förståelse för vad som "fungerar"
och vad som inte gör det. Det är också intressant att läsa mer om vad det är som
gör att något upplevs iögonfallande. Vad gör en människa snygg? Vad gör en god
design? Jag tror att det är mycket mindre subjektivt än vad vi vill tro. Varför
många kan uppleva saker och ting olika har nog mer att göra med personliga upplevelser
och hur man relaterar till saker och ting. För mig är objektivitet något konkret, och
det tror jag är sant i nästan alla fall när det gäller vad som upplevs som attraktivt,
det handlar som sagt om hur man relaterar till saker. Många gånger har vårat
undermedvetna en väldigt stor roll att spela, och när vi tror att vi "bara tycker
något" så är det i själva verket det undermedvetna som styr. Det svåra är när
man skall generalisera när det finns så många olika människor med så många olika
upplevelser. Där kommer principerna in som en gemensam nämnare.
