Kmom10
===============================
##Uppdrag analys
För urvalet av de hemsidor som analyserats har jag valt ut 4st sidor som jag använder
ofta. Dom har inte mycket gemensamt, vilket kanske inte ger en helt
rättvis jämförelse. Detta är också något jag lyfter fram vid summeringen, men
oavsett kan man titta på resultatet sida för sida. För att bedöma sidorna har
jag klickat runt på dom och försökt sätta mig in i hur det skulle vara om jag aldrig
har varit på sidan förut. Försökt göra misstag och även försökt dra mig till minnes
vilka problem jag har stött på tidigare. Kriterierna som använts för att definera
användarvänlighet är de som listas "Usability 101: Introduction to Usability".
En bra definition på användarvänlighet i min mening.

##Uppdrag 3: Webbplats
Av dom kunder som fanns att välja mellan har jag valt att göra en sida åt
Art Ist. Art Ist är i mitt exempel en DJ och musikproducent inom house-genren.
Det är inte helt uppenbart vilken genre Art Ist sysslar med bara genom att besöka sidan,
utan jag tänker mig att om det skulle vara en verklig artist så skulle denna ha
snabba länkar till faktisk musik, vilket var svårt i mitt fall. Det är inte jättemycket
material på första sidan. Jag har velat hålla det slimmat och bara visa det absolut
nödvändigaste. Istället har låtit stylen tala för sig. Dels för att hålla ett
stilrent utseende och dels för att skapa intresse hos besökaren. En del av materialet
har jag lånat från en vän som faktiskt är en DJ.

Jag har designat en egen logga för Art Ist. Denna loggan har jag valt att ha som
flashbild på sidan. Den är enkel och vit, och för att skapa mer dynamik ligger det
en bakgrundsbild på flash-wrappern. Samma loggo ligger även som favicon, men istället
för att även ha loggan i headern har jag valt att använda text med samma font som
används i loggan. Detta för att spara in på storleken på headern då loggan skulle
bli relativt hög för att få en rättvis storlek.

Jag har valt att ta en kopia av min tidigare anax-flat installation och utgå ifrån den.
Anledning är enkel. Spara tid. Det finns mycket i min tidigare installation som redan
är färdigt och fungerar som det skall, tex h- och vgrid. Efter att jag kopierat
min tidigare version har jag sedan strippat bort allt som jag inte behöver -
alla stilar som inte används, allt material osv.

##Uppdrag 4: Tema
Bastemat har minimalt med style. Ingenting är färglagt och i allt är bara
utplacerat i grova drag. Jag ville ändå att bastemat skulle hålla ihop, så viss
style finns det. De attributen som jag tänker används ofta, och som man kan tänkas
vilja ändra för att göra ett nytt tema har fått en parameter tilldelat istället
för ett värde. Alla parametrarna är placerade högst upp i filen så att man lätt
kan komma åt dom. Min tanke är att man skall kunna kopiera filen när man skapar
ett nytt tema, och bara tilldela parametrarna nya värden.

De moduler jag har använt vid min tidigare installation av anax-flat finns kvar
även i denna, och fyller samma funktioner. Tex, gird-float och layout tar hand om det
horisontella griddet medans typography modulerna tar hand dom det vertikala.

Det costumbyggda temat har fått en helt annan style. Jag har använt mig av en
bakgrundsbild bakom flashbilden som ska tydligt representera det som Art Ist gör.
Samtliga outer-wraps har fått en tilldelad skew på 8 grader. Det är detta som göra
att "rutan" är vriden. För att inte innehållet ska vara snett har även denna fått
en skew fast åt motsatt håll. Detta i kombination med färger som är i kontrast till
varandra skapar linjer som går diagonalt över siden. En effekt som jag anser vara
modern och effektfull. Jag har valt att inte använda så mycket färg, utan mest
hållit mig till svart och vitt.

##Allmänt om projektet
Som alltid när jag ska börja med ett nytt projekt är det svårt att komma igång.
Jag visste tidigt att jag ville göra en sida åt en artist och att denna artisten
skulle vara just en DJ i house scenen. Jag har en hel del vänner som är engagerade
kring detta så det kändes naturligt. Men det är inte helt lätt att veta hur man
skall lägga upp det och vilken väg man skall gå. När jag väl hade en bild i huvudet
hur det skall se ut har de flutit på relativt bra. Många av problemen jag har haft
har varit relaterade till ramverket, mer än något annat. Mycket tid har gått åt
till att jobba med just ramverket, tid som jag tänker kunde vara mer värdefullt
om man fick spendera med design. Trots allt så har det varit en bra nivå på
projektet.

##Allmänt om kursen
Jag tycker det har varit alldeles för stort fokus på ramverket. Hade hellre sett
att man spenderade mer tid med tex CSS eller LESS. CSS kan vara helt hopplöst att
jobba med om man inte har full koll på vad man gör, och känner att jag hade behövt
mer utav det. Materialet gällande designelement och designprinciper har vart något motsägelsefullt.
Jag hade stora problem att hålla i sär de båda begreppen då det i visst material
blandade in designelement som designprinciper. Alla delar som har gåtts igenom i
kursen har varit väldigt nyttiga och bra. Det är många grejer som fick mig att
tänka om, tex som delen med bilder och hur stor betydelse storleken på bilderna har.
Något som jag känner att jag saknar är föreläsningar där man fixar till "snygg"
design med hjälp av LESS eller CSS. Man kan tex titta på en sida som redan existerar
och gå igenom hur man skapar en sådan design. Att titta på när någon färglägger
vissa delar av sidan ger inte mig så mycket.

Kursen får betyget 6/10 av mig.
